---
datePublished: '2016-12-04T11:51:43.231Z'
inFeed: true
hasPage: true
author: []
via: {}
dateModified: '2016-12-04T11:51:42.584Z'
title: Wie is Marleen?
publisher: {}
description: Bezieler
sourcePath: _posts/2016-11-25-wie-is-marleen.md
datePublishedOriginal: '2016-11-25T13:45:12.076Z'
starred: false
url: wie-is-marleen/index.html
_type: Article

---
# Wie is Marleen?

Bezieler

YaniMa

= Yoga

= Anima

= Marleen

Marleen Van Kelst (1979) is geboren en getogen in Gent. Het lesgeven werd haar met de paplepel meegegeven in een gezin waar musiceren, creativiteit en plastische kunsten centraal stonden.

Het directe contact met de dieren en de natuur was essentieel voor haar. Vanaf haar 12e werkte ze elke vakantie ver van de stad ofwel in een hondenpension ofwel in de tabakspluk. Steeds omringt door mensen die doordrongen waren van een diepe liefde en stil respect voor wat ze deden.

Ze studeerde voor Meester in de Beeldhouwkunst en ging al tijdens haar studies bij een bronsgieter in de leer om daarin na haar studies aan de slag te gaan. Concentratie en precisie, kracht en samenwerking stonden hier centraal.

Ze was reeds op jonge leeftijd actief betrokken bij het lesgeven in het Beeldend Atelier Mercuriaan VZW, maar werd ook juf in de Landelijke Steinerschool van Munte en gaf verschillende workshops onder andere aan de Hogeschool Gent in de richting Sociaal Cultureel Werk.

In de zoektocht om al wat leeft en een taal heeft te kunnen verbinden, studeerde ze tot hondengedragstherapeut. Het universele en direct zichtbare van de taal van een lichaam, als je het maar leert zien, begeesterde haar om haar hond als therapiedier op te leiden en in te zetten.

Via de eigen kinderen ontdekte ze de kinderyoga bij (m)af! en werd ze door Mariam El Guenaien opgeleid tot kinderyogadocente. Alle opgedane ervaringen en alle gevoel troffen elkaar.

In combinatie met de opleidingen in tekentherapie en Heppiemassage studeert Marleen verder in Breda bij Yogasite voor de Teacher Training o.l.v. Dorinda Farver en Robert Boustany.

---